+++
title = "Poetry Slam: Der Schnitzel King"
date = "2024-06-06"
draft = false
pinned = false
image = "king-eating-a-wiener-schnitzel-with-a-big-smile-s.jpg"
+++
Ig schiäbä mir mis Schnitzel i mi Mund 

alli sägä es sigi ungsund!

Aber ig has gärn 

auso rammig mirs i mi Schlund.

D Fettlibigkeit ligt no färn

so dänkä hützutags vili lüt 

us so eirä Philosophie wird uf d Längi abr nüt

Wüu eines Tages houts sä ii 

u das wärs de när mit Gsundheit gsi

obwohl si Geschter no vou derbi si gsi 

luägä si hütt numme so happy dri.

Mä chönnti sägä Diabetis isch aller Manns Bösewicht 

aber ugrund fo sim fählendä Gsicht

erkennä mir d Gefahr nicht.

so geitz fasch aunä Lüt 

mir gäbä zweni Acht 

dänki mir u frissä witer als wär mis erschtä Znacht.

dirbi ischs scho mis drittä 

ha vorhär scho zwöi gha,

ig bi vou am verdickä 

jedä Tag nadis nah.

Si paar Jährli vergangä 

u ig cha mi chum erkennä,

gli bi ou ig drannä 

aber ig merkes ni ig bi am pennä.

Fähler machä isch kes Ding 

sä zuägä aber scho,

dürs Wägschiäbä bisch ke King 

es mues ä Vernunft härä cho.

Äs Mass fürs bigä 

Secklä, Schwümmä oder Bärgschtigä

so chumi zum Entschluss 

Schnitzel frässe isch kes Muss.

Üsi Gschicht het nur ei Moraal:

Issisch 3 Schnitzel am nä Abä chotzisch Strahl.

Dankä viu mahl.